---
layout: post
title:  "সবকটা জানালা খুলে দাও না"
date:   2016-07-08 10:18:00
categories: Uncategorized
---

ঈদের ২ দিন আগে পাশের ফ্ল্যাটের ছোট ভাইদের নিয়ে রাতে বের হয়েছি, প্ল্যান-বাইরে কোথাও সেহেরী করে বাসায় ঢুকবো।ঘুরতে ঘুরতে জাতীয় ঈদগাঁহের সামনে দিয়ে যাবার সময় সাজিদ( ছোট ভাই) বললো,'ভাই, ঈদের নামায কিন্তু এখানে পড়বো'। আমি disagree করলাম, বললাম,' বাদ দাও, দেশের অবস্থা ভালো না, এইসব জায়গায় নামায না পড়া সেইফ, নিজ এলাকায় পড়বো'।

ঈদের আগের দিন রাতে বউকে বললাম,' আমি ভীত।কালকে ঈদের নামাযে আবার কোন ক্যাজুয়ালিটি না হয়।' ঈদের দিন নিজ এলাকার মসজিদে নামায পড়ে বাসায় এসে ফেসবুক খুলতেই খবরটা পেলাম- 'শোলাকিয়ায় বোমা বিস্ফোরণ, বন্দুকযুদ্ধ, পুলিশ নিহত'।

শোলাকিয়ার ঘটনার বন্দুকযুদ্ধের ভিডিওটা দেখলাম।এক পুলিশকে দেখলাম শুধুমাত্র পাঞ্জাবী পরিহিত অবস্থায়( বুলেটপ্রুফ জ্যাকেটের কোন বালাই নেই, হেলমেটেরও কোন তোয়াক্কা নেই, নামায পড়তে এসেছিলেন বোধহয়) সন্ত্রাসীদের দিকে গুলি ছুড়তে ছুড়তে এগিয়ে যাচ্ছেন। আমি বিস্মিত। এই লোকের কি কোন পিছুটান নেই? এই লোকের কি বাবা-মা,ভাই-বোন, স্ত্রী-সন্তান নেই? আপনারা কি ভাবতে পারেন যদি উনি নিজের জীবনের কথা চিন্তা করে পিছিয়ে থাকতেন, তবে শোলাকিয়া ময়দানে কি ম্যাসাকার অপেক্ষা করছিলো?কতগুলো পরিবার পিতৃহীন, ভাতৃহীন, সন্তানহীন হতো?কতগুলো পরিবার অন্ধকারে নিমজ্জিত হতো? আমার মনে হলো '৭১ এ শহীদদের আত্মা উনার উপর ভর করেছে। আমি এই পুলিশ ভাইকে চিনি না, জানি না, এরপরও যদি উনাকে আমি "‪#‎জাতীয়_বীর‬" আখ্যা দেই, তবে কি খুব বেশী বলা হবে?

আপনাদের মনে আছে কিনা জানিনা, বছর তিনেক আগে USA তে( নাকি ইংল্যান্ড?, পুরোপুরি মনে নেই) এক বাংলাদেশী ছেলে পুলিশের হাতে ধরা পড়লো, প্ল্যান ছিলো কোন এক ব্যাংক Remote controlled bomb এর মাধ্যমে উড়িয়ে দেবার।ছেলেটা NSU তে পড়তো।তারপরেও একাধিকবার NSU এর ছাত্রদের বিভিন্ন সন্ত্রাসী কর্মকান্ডে জড়িত থাকার প্রমাণ পাওয়া গিয়েছে। সর্বশেষ প্রমাণ-শোলাকিয়া। পদার্থবিজ্ঞানের একটা ইনফো দেই--বরফ পানিতে ভাসে। আমরা যতটুকু ভাসতে দেখি তা কিন্তু মোট বরফের মাত্র ১২ ভাগের ১ অংশ।১১ ভাগই কিন্তু পানির নিচে দৃষ্টির অগোচরে থাকে। টাইটানিক জাহাজের ক্যাপ্টেন ১২ ভাগের এই 'এক' অংশকে অগ্রাহ্য করেছিলেন, পরিণতি আমরা সবাই জানি। NSU ছাত্রছাত্রীদের প্রতি সম্মান রেখেই বলছি- The root is very deep seated.

বছরখানেক আগের কথা।কর্মস্হলে যাই হাইওয়ে ক্রস করে, ভীতসন্ত্রস্ত থাকি।সন্ত্রাসীরা গাড়ীর জানালা দিয়ে পেট্রোল বোমা ছুড়ে মারে, শয়ে শয়ে লোক বার্ন ইউনিটে জীবন্ত দগ্ধ অবস্থায় ভর্তি হচ্ছে।আমার গাড়ীর এসি সাময়িকভাবে নষ্ট হলো সেই সময়।ভয়ে সেই অবস্থায়ও গাড়ীর উইন্ডোর গ্লাস উঠিয়ে রাখি, টপটপ করে ঘাম পড়ে।কাহাতক আর সহ্য করা যায়, শুরু হল জনতার প্রতিরোধ, যেখানে যাকে পেট্রোল বোমা সহ পাওয়া যাচ্ছে, সেখানেই ধোলাই।কথায় বলে, জনতার মাইরের উপর কোন ওষুধ নাই। ইতিহাসের বর্বরতম পাশবিক আচরণের সমাপ্তি ঘটলো।

এই দেশের মানুষ কালো-কালো,ছোট-ছোট, মেছো বাঙাল( এক পাকিস্তানির ভাষ্য), এই দেশের মানুষ অভদ্র, অশিক্ষিত, গেঁয়ো ঘুষখোর, চাঁদাবাজ, ফ্রড, বাচাল, বিভক্ত--কিন্তু দেশের ক্রাইসিস মোমেন্টে এরা এক হয়ে যেতে পারে।আমি বিশ্বাস করি,এটা এদেশের মানুষের জীনে লিপিবদ্ধ। ভাবতে পারেন, ' ৭১ এ প্রায় ৭.৫ কোটি মানুষ একই প্ল্যাটফর্মে চলে এসেছিলো। তাই দেশের ক্রাইসিস মোমেন্টে আমি সাময়িক চিন্তিত ও ভীত হই, কিন্তু এই দেশের জন্মইতিহাস আমাকে শক্তি যোগায়।

তাই যখন ভিডিও বার্তার মাধ্যমে বাংলাদেশকে ভয় দেখানো হয়, আমি খুব একটা চিন্তিত হই না। মনে মনে বলি এটা পাকিস্তান, সিরিয়া, আফগানিস্তান, ইরাক, লিবিয়া না--এটা শহীদদের রক্তে রঞ্জিত বাংলাদেশ, এদেশের জন্ম অন্যরকম, অন্যভাবে।যখন ভিডিওবার্তার মাধ্যমে বাংলাদেশকে করুণ পরিণিতির জন্য প্রস্তুত থাকতে বলা হয়, আমি জানি, পবিত্র শহীদদের আত্মারা তখন মিটিমিটি হাসেন।আমি জানি, ওনারা বলেন, আমরা থাকবো তোমাদের সাথে, আমরা আসবো বারবার তোমাদেরই জন্য--

" ওরা আসবে চুপি চুপি

যারা এই দেশটাকে ভালোবেসে দিয়ে গেছে প্রাণ

..........................

..........................

ওরা আসবে চুপি চুপি

কেউ যেন ভুল করে গেয়ো না'কো মন ভাঙা গান

সবক'টা জানালা খুলে দাও না।"

শেষ করছি, তবে হ্যাঁ, 'কেউ যেন ভুল করে গেয়ো না'কো মন ভাঙা গান'।
